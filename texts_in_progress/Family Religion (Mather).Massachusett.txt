
0.0.E Family Religion
0.0.M Teashshinninneongane Peantamooonk 

0.1.E Excited, and Assisted.
0.1.M Wogkouunumun kah Anunumwontamun. 

0.2.E By Doctor COTTON MATHER.
0.2.M Nashpe Doctor COTTON MATHER.

I.0.E Some {Reasonable Considerations}, Propounded unto the {Reason} and Conscience of the {Prayerless Housholder}.
I.0.M Nohwutche tapeneunkque Natwontamooongash Magun en ummittahhannittoomme tuppantamooonganit mat peantamoe OOwekittamwaenin. 

I.1.1.E Inasmuch as all Men are Commanded to {Acknowledge God in all their Wayes}, Surely every {Religious Society} doth owe Religious Acknowledgments unto God: 
I.1.1.M NEAN wame Wosketompaog annoonut sampoowaonon God, ut wame ummayeuwout, wunnumuhkut, nishnoh wechiyeutue teassooooonk unnohtu[k]quohwhussuog peantamoe sampoowaonaongash God:

I.1.2.E And it is a very great wickedness for People in a formed {Society}, to neglect or refuse to express their dependance on the Blessed God for his Blessings.
I.1.2.M Kah ne ahche missi Matchetooonk wutche missinninuog ayitcheg ut kuhkinneassue wechiyeutuonganit Mukkoonaumunat asuh ch[e]kunumunat muss[o]hhamun wuttompattissinooonnaonganoo wunnahitteae Godoh wutche ummonanitteaongash. 

I.1.3.E Now is not a {Family} the very {First Society}, that by the Direction and Providence of God is produced among the Children of Men?
I.1.3.M Eyeu sunummatta teashshinninneonk ne nahnaneyeue negonne teassooooong uttuh nashpe ukkuhkootumwehteaonk; Kah wuttinnanitteaonk God paomoouk kenukke wunnamonnauh wosketompaog?

I.1.4.E And for such a {Society} never to unite in any {Acts of Piety}, is it not a most unnatural {Profanity} and {Impiety}?
I.1.4.M Kah wutche ne ahhunnag teassooooonk matta nanukquut mosogqueunnat en teagwe manittoe usseonganit ne ahche pappinnashshimwe tohnoocheyeuooonk kah Matchetooonk.

I.2.1.E The very {Light of Nature} doth teach us, That {Families} should glorify God with some {Family Worship}.
I.2.1.M Unnuppomontamooongane Wequai ne kukkuhkootumongquunan, Teashshinninneongash woh sohsumooonaog Godoh nashpe ne teagwe teashshinnineongane wauwussummuaonk. 

I.2.2.E And really, a {Family} that lives without the Worship of God, doth as it were, {in works deny}, that the {Family} has anything to do with {God};
I.2.2.M Kah wunnumuhkut Teashinninneonk, matta adttanuppomontamoomunook ut wauwussumaonganit God; yaneyeu ut anakausuonganit quenoowamuk, ne Teashshinninneonk ne teag wuttittootunkqunat God. 

I.2.3.E Yea, they seem to disown that God is concerned in the {Making}, and {Keeping}, and {Feeding} of the {Family}. And Oh! How dreadful is it, if any under the {Light of the Gospel} should be guilty of such prodigious {Atheism}!
I.2.3.M Nux nag ogqunneunkqussuog mat somppooamuk God OOwetshaonk ut kezheaonk kah nanauwehtooonk Teashinninneonk. Kah Woi! uttuh en uhqueneunkquod, Toh neithowan ut agwe wunonchemookae wequai k[e]ssuhkouttog ne ahhunnag uhqueneunkque Matchetoowaenuooonk. 

I.3.1.E The {Light of Scripture} doth expresly inform us of our Duty in this matter.
I.3.1.M OOwequaiyeum wussuhquohhosuongash ne piuhsukke koowotumonkquinnan kunnooswetamooonganun yeu$ut. 

I.3.2.E Is it not expresly required in Ephes. 6. 18. {Pray with all Prayer"?
I.3.2.M Sunummatta piuhsukke nattauompattamooun {Ephesians} 6 18 {Nagwutteae peantamook nashpe wame peantamooonk}? 

I.3.3.E Surely, {Family Prayer} is one sort of Prayer.
I.3.3.M Pagkodche, Teashshinninneongane peantamooonk ne pasuk assoowetamukpeantamooonk. 

I.3.4.E Is it not expresly required in 1 Pet 3. 7 ?
I.3.4.M Sunummatta piuhsukke nattauompattamooun {I Peter} 3. 7? 

I.3.5.E That {Husbands do so dwell with their Wives as that their Prayers be not hindred}; Surely then they are to {Pray with one another}.
I.3.5.M Onk woh wasukkiinneunk ne unne weetomahittich ummittimwassoouh onk woh uppeantamooongannoowoash matta wuttamehteooounat; Neit wunnumuhkut nag woh weche peantamootuog.

I.3.6.E Is it not required of {Masters}, Col. 4.1,2,3. {To Pray with their Servants}, yea, {to continue in Prayer with them}? In allusion to the {Continual Offering} under the Law, which was presented both {Morning} and {Evening} before the Lord.
I.3.6.M Sunnummatta nattauompattamauounna wussontimominneunk, {Colossians} 4 1, 2, 3 Peantamunat weche wuttinninnumoouh, Nux, nagwutteanumunat peantamooonk weche nag? neaneyeuukup nagwutteaeue sephausuonk ut agwe naumatuonganit, uttuh yeu magumukup naneeswe mohtompa[na]e kah wunnonkquaeu anaquabit Lord.

I.3.7.E The {Scriptures} do tell us, That those {Families} are the {Workers of Iniquity} which {Call not upon God}.
I.3.7.M Wussuhquohwhosuongash nuttukquinnanonash, nash Teashshinninneongash matcheseae anakausitcheg utt[u]h matta wequttumauonkik Godoh. 

I.3.8.E 
I.3.8.M Kah wunnumuhkut ne woh wunne hennona, newutche nag nashpe wuttehhisseongannoo wahteauwahuwaog, nag matta teag unnohtukquohhukooog God; nag matta quenauehhikooog, Kah nag asq nequt attumunumooog ne teagwe monanitteaongash wutch Lordut

I.3.9.E 
I.3.9.M Wussukwhonkash nuttukquinnanonash Tohneit Kuttumonteannuttuonk ohtak ut mettahhut, na pish peantamooongannuoo ut wetuomut, {Acts} 10. 1, 2. 
I.3.10.M Noh Wosketomp quoshont Godoh nont wunnahtehkon nashpe upeantamauaonk God weche weke.
I.3.11.M Tohneit matta peantamauaonganunook God ut wetuomut, Sunummatta woh unnoowaun, Wunnumuhkut Quishshaonk God matta ohtanoo utyeu aiyeuonganit?

I.4.1.E 
I.4.1.M Sunummatta nuttohtooomun Teashshinneongane matcheseongash nish woh ahquontamukish? Teashshinnineongane quenauehhikooongash nish woh anninumwontamukish?

I.4.2.E 
I.4.2.M Teashshinninneongane nooantamooongash nish woh anninumwontamukish. 

I.4.3.E 
I.4.3.M Teashshinnineongane wabissuongash nish woh watamehteomukish?

I.4.4.E 
I.4.4.M Wannegikish teagwasinash ut nutteashinnineongannunnonut nish waj woh tapattoiantogish? Teashshinnineongane puttantamooongash nish woh ahtosoowamikish en womoassue ummoninneosuonkash Kesuk? 

I.4.5.E 
I.4.5.M Sunummatta Teashshinnineongane peantamooongash mishontowae wequttumunash nashpe nish teashinnineongane unniyeuongash? 

I.4.6.E 
I.4.6.M Woi! tohneit unnominnin woh nootauittus sun woh mat kuttoomunoo yeu wehque mat peantamuaook ne Teashinninneonk mat uk-Godumeog, kah mat uk-Christeumeog, kah nemehkuh mat wuttannoosuonganuog pohquohhamunnat ummattanitteaonk Kesuk.

I.5.1.E 
I.5.1.M Sunummatta ukketeakogkonoouh kunnechanunnonog kummauinittunkoounonog weche peantamomonat neane onk peantamwanshonat? Sun ogqunneunkquod woh uppeantamunnaout na pajeh kuhkootumauogut peantamunat? Tohneit mat peantamoe nupwehittit, sun woh mat awakompunoooog ut agwe uhquinneunkque ummusquantamooonk God? Kah uttuh woh kuttinne nampohumwaontamunan mat Papeantamooe kuttunkquanumweheaonganun unnogque wuhhogaout?

I.6.1.E 
I.6.1.M Sunummatta Teashinninneongash mat peantamomunoogish mishe Sohkomootamoooash assootuonk kah Matchetooonk ut Muttaohkeit? Wadishash uttuh patauomoo[O]kish ashkookog; nish wonogwash woh paquatche sohkomoonont Dragonse Eskouontamooonk aiyeukonne ummayash God? Woi howan woh ananittog poononat wunnaumonoh, asuh wuttonoh tanuppomantamunat ut ne ahunnag Teashinnineong?

I.7.1.E 
I.7.1.M Kenaau wekittamooenueagish moohche ogkodchooteag peantamauonat God ut kutteashinninneonganooout, newutche Christ Jesus nullordumun unnoowop. {Mark} 8 38. Howan ogkodchoowosit kah nuttinnoowaongash, pish nanuk nutogkodchoowon. 

I.7.2.E 
I.7.2.M Tohneit mat kod aogkodchooog micheme moohche mos kootoowontam wame wuttannooteamooongash God, neit Teashinninneongane peantamooonk ne pasukquinnuuk annooteamumuk nashpe God, kah woh kutogkodchumwo adt pomantamagish mukkoonaumooonganit ne.

I.8.1.E 
I.8.1.M Moohche ogque ussehteog matta watohquompiyeumumuk wutche Teashinninneongane peantamooonk, newutche kootohquompiyeumumwoo wutch nish kootinne toguhsoattikish nish$noh kesukodut. Kah wunnumuhkut nish$noh ongatok anakousuonk ne kesukod, newutche woh wunniyeumoo wutche ummissetuongannnoo wosketompaog ut yeu wutanakousuonganit Lord. Wosketomp asq nequt kootinatcheteuh wutche neesit nompe nish$noh kusukodut oowehkumaonk ummissinninumoh ummosogquetunkquinat ut natinneohwhaonganit God, noh oonanitteaongash weenaueghuomooukish.

I.9.1.E 
I.9.1.M Unnoowohkon nukquenauehhuk tapenumooonk wamequttumooonk, netouhquatumooonk magunat nooswetamooonk, weche peantamoomonat nutteashinnineonk; Wutche koowaehteo woh kenehtouhquatum a[n]nooh peyaonat wetatteamonganun wutche aninumoadtuonk wuttamehpunnaonk aiyeukquean. 

I.9.2.E 
I.9.2.M Woi! tohneit pahke natwontaman kuttomongke wuttinniyeuonk kukketeahogko, kah wuttinniyeuonganoo pagwanue ukketeahogkoonoouh kutteashinnineonk, matta woh koowanhikoo wahteauun teagwe kodtantamooangash nish woh sepagunuman ut anaquabit Lord. 

I.9.3.E 
I.9.3.M Matta monagish asuh wunnohteae kuttooongash ut peantamunat waj woh attumunukquohk ut Godut. 

I.9.4.E 
I.9.4.M Tokanogque woh kuppasukooin nag meshananumukqussue wamequttogik, Qut tohneit woh sohkouunumukis qutchehteauunnat, kah moeu wehkumoonat kutteashinninneonk, kah kutchepeantamunat ut anaquabhittit, mammiadt woh ut kukqutchehteoonganit kenameh Lord kuttoianunumongquinat en kenooswetamooonganit, nux onkkouwe onk ne anantaman.

I.10.1.E 
I.10.1.M Wunnumuhkut, wanne wosketompaunnooh noh peyomoouk wunnuppooonk woh nooantog wutche uppeantamauaonk God ut wutteashinninneonganit; Tohneit nattootumauadt nanwe wosketomp ut wunuppooongane hoursumut, Uttuh en wunnegin pomantamwae nanauehtinat Teashinninneonganne peantamooonk, Wunnumuhkut noh woh mat panishae menukqutteamoo ne en. 

I.10.2.E 
I.10.2.M Neit pahke unnih ne mishe waantamooonk wutche wosketompaog yeuyeu ussenat ne woh assehittit ut wunnuppooonganoowout nontweantamwog napeh nont nuttoussenas.

I.11.1.E 
I.11.1.M Uttoh woh unnih wame waetomppaeog ut ohkeit papukquanne mat sampooonukooog, kah meshananumukqueog, tohneit matta peantamooog ut kutteashinninneonganunonut, sun woh matta kunnooche usseunan? Qut sunummat kesukque God michemappue kootinneyeuoo onk wame oowetomppauunneunk ut muttaohkeit, kah sunummat michemappue God kukquagquohtomukooun, Tohneit kutteashinnineonganunonash matta wehquuttumhitteg ut oowesuonganit, noh matta woh kussampooonukooun wutche wuttaiheoh, qut woh kussookunumunkqun ummishe moosquantamooonk. 

I.11.2.E 
I.11.2.M Tohneit woh sohhookauutchaog wutch kekunnonut mat peantamooog ut kutteashinneonganunnonut, sunummatta woh yeu nunnemunumoounan usseonk? Qut sunummatta wanetupantamweyeue God papogkodtantamup kussohshakkunukqunnanonut wutche kesukqut tohneit mat peantamooog ut kutteashinninneonganunonash? Kah Woi ne wetu kezteausik nashpe matta menitchegash ne matta waomuk ongkoue mishoadtu onk neit ohkee kekunnonash? 

I.11.3.E 
I.11.3.M Tohneit wussumunumuk oadtehkonat neesompagot nish$noh ahquompi, mat peantamooan ut kutteashinneonganit, sun woh mat kuppanneponamooh wame wuttoowaongash, kah teanuk kukquenittamooh nooswehtamooonk? Sunummat ummoosquantamooonk God kootinne uhqueneunkquattinoo onk neesompagke wussittumooonk? Kah sunummatta Teashinninneongane peantamooonk quenauattinoo pohquohwhuttaunat Teashinnineonk wutche ne uhqueneunkque ummoosquantamooonk God? 

I.11.4.E 
I.11.4.M Tohneit pahke wunnoowohkanunumuk pioguppoundash asuh neesompagot nish$noh ahquompi paontamanish ut kutteashinnineonganit, sun woh mo kenuppe kuttaneuhhomooh wame saiogokish kah wuttoowaongash, kah kutassehkomooh kenooswetamooonk nashpe mat chanweonk? Qut sunummatta Ummonanitteaongash God nish woh wuttehtaumikish nashpe Teashinnineongane peantamooonk anuoadtinnoash onk Piog-uppoundash asuh neesompagot, Asuh sun wunnetooe Nummanittoomun nuttukquinnanonus woh kunnattinneahhamumun wuskesuk tohnooche?

I.12.1.E 
I.12.1.M {Daniel} mo ooche woh nuppunap ne tohneit peantamont, (kah nuhwutche unantamwog ne ut wutteashinnineonganit) tohneit sasamatohwhutchaog nashpe nuppooonk wutche mat peantamoounat ut kutteashinninneonganunonut sun woh mat nannoppe kuttusseunan? Qut sunummatta mat peantamoe wekittamwaenin, noh wahteunk wuttinantamooonk God, qut matta aseg nunukquappu michemohtae nuppooonganit, moosquantuonk, kah uhquanumooonk.

I.13.1.E 
I.13.1.M Toneit nequt mohtompan peyomoouk tohneit wahteauog ne woh momitjisheyeuuk ne woh naumog nashpe kutteashinnineonganunnonash, sun woh mat kooweche peantamoomoononog? Peyomoouk wunonkoooo unnoowahteauogis ne momitjish weche wunonkqsunnoowontamog kutteashinnineonganunonash? Sun woh mat neit kooweche peantamoomononog? Na wanne wosketomp pamontog penoowe unnoowahteo, qut ne woh momitjishyeuuk.

I.16.1.E 
I.16.1.M Uttuh woh wuttinne nampoohumauona Godoh yeug ummittumwussinneonk matta munehkinnitteahitteg ahchoomonat kah pasooonat wasukkowoh en menuhkinumunat peantamooonk ut wutteashinninneongannoowout?

I.17.1.E 
I.17.1.M Ut Teashinninneonganit wanekig kuhkenauwinneunkquohkish nanauehteomuk, kah peantamooonk nishnoh mohtompan kah wunnonkko maninnisue kunninosik, mukkoiog woh kootinne kuhkenauinneunkqussuog, kootinne nooswetamwog, kootinne wunnetoog onk neit ut Teashinnineonganit, uttuh God adt mat natinneohwhomuk, kah peantamoe Teashinninneongash, mishe wunnanittuongash kenukke wetatteotuog.

I.18.1.E 
I.18.1.M Sampwe Christiansog nish$noh unuissuog woh unnoowaog nagwutteanumooonk Teashinnineongane wouwussummuaonk unuhque quenauadt keteae nanawehtauunat waanumaonk God, kah peantamooonk ut wuttinantamooonganoowout wosketompaog, matta woh sampwe unantamooun, Teashinninneonk nagwutteae momukkoonag matta woh ogquuntamooun Christiane Teashinnineonkanit, asuh ahtomuk ne teagwe peantamooeyeuooonk. Woi Mequantamook yeush kah mahchimitteag yeu kenooswetamooonganoo peantamunat ut kutteashinnineonganoowout; Kah koowotumauunumwo ne en ussenat.

II.0.E 
II.0.M Nuhwhutche tiohque kah pohkomppamukque kuhkootumwehteaongash wutche kuttassuhkomoonganoo pogkodchteauunat ne mohsag wunnooswetamooonk Teashinnineongane peantamooonk.

II.1.1.E 
II.1.1.M Negonne uspoohquaek en masukkenuk God wutche wunetuppantamwe wunnashaanittoomoh, neh quoshomuhpah neg wehquttumunkqutcheh, anunumwontumunat wunnoonunumooonganoo en wehquttumunat wunnetupantamwe OOwesuonk. 

II.2.1.E 
II.2.1.M Auwahteag wunnetupantamwe wussookwhongash kuttanunumonkqunaout yeu$ut. Howanek uttuh yeug nanaunne mat tapenumoogik woh teanuk nehtuhtoog quinappunumunat monatosh wussukwhosuongash en peantamooonganit: kah wussukwhonkash kuttununumonteananonash yeu$wutche, onk woh yeu$wutch kukkuhkenauehteomun kuppeantamooonganunonash.

II.2.2.E 
II.2.2.M Monatash Psalmash pakeyeue unnehteosuash yeu$wutche: kah ahche nukkummat kah unnomatteyeuoo en nemunumunat tapeneunkque Psalm, asuh nequt chippy wutche pasuk, kah nashpe ahche togosse penoowehteoonk quinnuppunumun en ahche wanegek peantamooonganit.

II.2.3.E 
II.2.3.M Neane eyeu wutche wunomwahtunk; Nemunish negonne Psalm, kah Peantash, Lord unnehennean wunnanumomigik uttuh matpomshagik ut ukkunnoosoowaonganoout matchetikig, asuh mat nepau[a]kig ummayeuout matcheseaenuog, qut nuttapeneamooonganun ut wuttinnomattuonganit Lord.

II.2.4.E 
II.2.4.M Wunnumuhkut aiuskoiantamoe matcheseaenin matta woh siogke namehteoooh aiymun peantamooonk ut napannatashinchag nequt Psalm, asuh nequt pasuk kah nishwinchag. 

II.2.5.E 
II.2.5.M Wunnumuhkut nooantamwutteahae Christian woh ne wutinne nukkumeussen nashpe nequt pasuk youwunchage kah neeswe Psalm, asuh nequt pasuk yauwunchage kah nishwe. 

II.2.6.E 
II.2.6.M Ne kenooswetamooonganoo, Howaean, natinneohkontamunat wussukwhonkash, kah wutche ne woh ahchooinitteae kutogketamunna ut kutteashinnineonganoowout uttuh annoohq kod peantamogish, kah nemehkuh negonne nootamun God kukkenoonukooonganun, quoshaue en kukkenoonaonganun God. 

II.2.7.E 
II.2.7.M Woh kuttoiogketamunan wuttinnoowaonk Christ ut kuteiyeuonganunonash, onk woh wenauetue kukkootohkeonukqunan; kah pasuk missantamooonk ut kunnattineohkontamooonganun, wussohkwhonkash woh nontumoomoo nawuth nish peantamooongash woh sepagunumagish anaquabit Lord. 

II.3.1.E 
II.3.1.M Mahche nootamagish wannegik kuhkootumwehteaonk pahke natwontamook, uttuh teagwe wehquttumooonk kah peantamooonk yeuyeu woh nashpe peyooog anaquabit Lord. Natootumohk kohhogkaoog teagwa kootinne oowomoasuonk God nish mehquantamwehhinumukish nashpe wunnegen kuhkootumwehteaonk en wehqutumunat; yeu nashpe ut toguhse ohquomppiyeut nashpe ummonanitteaonk God wuttohtauan matta webe ne magooonk, qut wonk peantamooe kuttumonteanitteaonk. 

II.4.1.E 
II.4.1.M Howaneeg uttuh yeug nahnaune mattapenumookig woh nukkumme quinnuppinnumoun nish namteouhittitche ut Chatechisut en peantamooonganit. 

II.4.2.E 
II.4.2.M Ne Chatechisaonk uttuh kohkootumunkqueog kukkeshikooaenumun {&c.} kah woh kunnehtuhhikquinan wunnanumonat God noh hezhikqueogup nanauehhikqueog kah woh wadchanukqueog kah samppoowonat matche pomantamooonk ne patauogup en muttaohkeit, kah en wehquttumunat wutche ne kittumonteanittuonk ne woh osoowunuk kuttinne pomontamooonkanun sampoowaontamunat kummatcheseonganunonash aiyeuohkone wuttannooteamooongash God, kah wehquttumunat onk woh noowadchanitteonanonut nashpe Lord Jesus Christ, wutche nuppooonganit kah auwakompunaonganit uttiyeu onkquattunkanuuk wutche kummatcheseonganunonash. 

II.4.3.E 
II.4.3.M Ne Chatechisaonk uttiyeu anukqueog ne mamusse wunnooswetamooonk wosketomp, kukkuhkootumonkquinan wutche peantamunat kuttumonteanittuonk, ussenat uttiyeu wanooswetamooonkaneog; kah wutche kuttumonteanittuonk mosakquenat kah assuhkomunat kuhkehheg uttiyeu God newutche aununumongqueogup, Uttiyeu anukqueog howanuit God kukuhkootumongquinan wehquttumunnat wutche kittumonteanittuonk en samppoowaononat kah wuttinninnumuhkouonat neane yeuit. Uttiyeu wotumongqueog matcheseae kah kuttumongke unniyeuonganit, pasooqueog kuppinshoonganunonut wutch Godut, kukuhkootumonkqunan peantamunat wutche pohquahwhunittuonk wutch ne unaiyeuonganit.

II.4.4.E 
II.4.4.M Uttiyeu wotumonkqueog wuttannuhsuongash Jesus Christ, kukuhkootumonkqunan peantamunat onk woh yeush annunnosuongash woh kuttouohkonteananonut. 

II.4.5.E 
II.4.5.M Uttiyeu wotumonkqueog oonenehhuaongash Jesus Christ, kukuhkootumonkqunan peantamunat onk woh ne kootattumunumunanonut yeush wunnenehhuwaongash. 

II.4.6.E 
II.4.6.M Uttiyeu wotumonkqueog ne quahtinittimuk ut unnomattuonganit, ne kukuhkootumonkqunan peantamunat wutche ahquontamoadtuonk kummatcheseonganunonash aiyeuhkonne wuttannooteamooongash.

II.4.7.E 
II.4.7.M Uttiyeu wotumonkqueog annoonittimuk ut unnomattuonganit, ne kukuhkootumonkqunan peantamunat wutche aninumoadtuonk ussenat ne annoonittimuk. 

II.4.8.E 
II.4.8.M Uttiyeu piuhsukkuttumonkqueog ukkittumonteanitteaongash nahotoenetue Christian, kukkuhkootumonkqunan peantamunat wutche yeush kutumonteanittuongash. 

II.4.9.E 
II.4.9.M Kah momitjishue, ne wonk auwuttamonkqueog uppeantamooonk Lord, ne kutanunumunkqunan nashpe ohhouwahteamukish wutche kuppeantamooonganunonash en Lordut.

II.5.1.E 
II.5.1.M Nummag pasak kuhkootumwehteaonk kootinne, kah ne pun yeu. 

II.5.2.E 
II.5.2.M Uttuh annoohq kod peantaman ut kutteashinnineonganit, Unantash ut kohhogkat, mammiat yeu momitjish peantamooonk ne woh ayim ut Nutteashinnineonganit, kah sun woh mo teag kenamehtooh uttuh woh anoowaan en kukkenootamwanshonat nehenwonche kukketeahogko, kah wonk kutteashinnineonk? Wunnumuhkut uhkapunaonk ut yeu natwontammooonkanit, woh teanuk kummahchikquin kummehquantamunat teagwe kussopittae Moonkash en Godut. Neyane yeush. 

II.5.3.E 
II.5.3.M Woi Sohsumoe God, noowahteomun Ken noh woh asset nishnoh teag, kah koowenauetut monanitteaonganit; nenauun matchesetcheg, nenauun negonneyeue matcheseaenuog, qut Jesus Christ peyop muttaohket woh oowadchanonat negonneyeue matcheseaenuh. Woi unnunumayinean wadchannuae ahtoonk ut Jesus Christ, ahquontamunach wame nummatcheseonganunonash wutche nagum noh wadchanont um[n]ussinninnumoh wutche ummatcheseonganoowout. 

II.5.4.E 
II.5.4.M Ununumayinnean wuske metahhash; ununumayinnean metahhash kukquishinininan, koowomonununan, kootinninnumuhkouuninan. Nukketeahogkonunnonog kishpishittich wame ut chippipsue pomantamooonganit. 

II.5.5.E 
II.5.5.M Kenanomppassumunumun, Woi Lord, pohquahwus nukketeahogkounonog; Sagkompagininnean nashpe kukkodteahqutteamooonk kah pasoowinnean sohsumooonganit; monanuminean wutche Nul-Lordumun Jesus Christ. 

II.5.6.E 
II.5.6.M Monatash, monatash kootinne neonagish nanompanwaongash woh teanuk kitchehteosuash nashpe uhkapunnateahhaonk, unnantamooonk uppasochepeyaonk nuppooonk, kah mahche nuppumuk wussittumooonk. 

II.5.7.E 
II.5.7.M Qut eyeu wutche mohsuhkomooonk; wutche kootinne anunumauaonk neanissitcheg wekittamoeninnuog, uttuh mehquantogik wunnoonunumooanganoo, ayimhittich ne nanompanwaonk nequt agimukup nashpe Wunnehtuhtauaenumoh Koowadchanuaenumun; Kuhkootumayinnean peantamunat; Nummag nahwutche tappeneunkque wussukwhonkane kuttoowonkash, uttuh ut Koowadchannuaenumun kuhkootumonkqueogup peantamunat. Samppoowaongash kah nanomppanwaongash ut piuhsukke kuttooonganit Quttiantamoe Wussukwhonganit, uttiyeu nahwutcheyeuukish wutche monagish nish Teashinnineonk woh sepagunukish anaquabit Lord. 

II.5.8.E 
II.5.8.M Ken Woi God, nux Ken nont webeyeuit God; Ken kukkeztoup wame teagwasinash, kah koowadchanumunush wame; Kah Kesukque Aiuhhontannooonk koowauwussumuk Mussukkeen Nul-Lordumun, kah mishe menuhkesu, OOwahwhatamooonk matta wohkukquoanoo.

II.5.9.E 
II.5.9.M Jehovah sampwesu ut wame ummayut kah wunnetupantam ut wame wutanakousuonganit. 
II.5.10.M Jehovah wunnenehheau wame kah ukkuttumonteanitteae monanitteae monanitteaongash nuhkuhkomwoooash wame wutanakausuongash.
II.5.11.M Kumoochikehteaou mananitteaongash en wame wehquttumunkqueaneg. Ahchusittash Woi Jehovah, nuppeantamooonganun, kah kukkehtashwadtauatunkqussue Nunnanomppanwaonganun. 
II.5.12.M Nashpe pasuk wosketomp (nux nashpe negonae Nooshun) Matcheseonk petukodtosunup muttaohkeit, kah nuppooonk nashpe Matcheseonk, kah nemehkuh nuppooonk nuhkuhhouop wame missinnunnuh, newutche wame Matchesehittit. Kah eyeuut monagish wame nummatchesemun. Tohneit Jehovah kuhkinneashean Matcheseongash, Woi Jehovah, howan woh neepauwit? Qut ahquontosuonk kutahtah onk woh kukqushit. 
II.5.13.M God unukuhque womontamup muttaohk newaj mogup wunnukquttegheonoh, onk howan wunnamptauont, matta woh awakompunaooh, Qut woh ohtou michemotae pomantamooonk. Lord nukkodtantamumun wunnamptamun, aninumwontash nuppannoowunomtamooongannun. OOsqueonk Jesus Christ wunnamonoh God pahkhikquttuh wutche wame Matcheseonk. Sampwinish nuttonttanehtuonganunonash en kuttinnoowaonkanit, kah ahque ne teagwe matcheseonk nanauinikquttuh. Wunohteae God wunnetupantamwahikquttuh panuppe, kah wadchanonch mamusse nunnashaonganun, nukketeahogkoanun, nuhhogan mat noochimitteananonut na paj uppeyaonk Lord Jesus Christ. 
II.5.14.M Ut wame mat wanantogik Noowadchanitteaonganun unanummunan anue onk sohkosuaeneuun nashpe noh womonukqueogup; OOnetooonk God sagkompagunukquttuh en aiuskoiantamooonganit, kah Nussasamattahwhitteaonganun wunnenehhikquttuh, nux onk woh nuttattumunumumun OOnetupantamooonk. 
II.5.15.M Lord sogkompaginnean nashpe kukkodteahqutteamooonk, kah omptak attumininnean en sohsumooonganit. Sohkommosinnean meetsuonk ne tapeneunkquohk en nuhhoganonut.
II.5.16.M Woi wunnanuminnean wunnumuhkitteyeue, kenitcheg wetomukquttuh, nanauehhinnean wutch matchitut, onk woh mat nunnooantamhikoounan.
II.5.17.M Wunneneh, Woi Lord, nag wanetukeg; Wadchan kummissinninumog, wunantash kuttohtoonk, nag sohkomoos, kah nag tashin micheme. 
II.5.18.M Kummay wahtauunach ut ohkeit, kah koowadchannuaonk kenukke wame wuttohtimoinneash. Wuttoowaonganunnoohkitch ut nuttoumaogqunnonut, kah unnehhinnean nenauun wunnanumomukig missinninuog neg uk-Godumoouh Jehovahout.
II.5.19.M Woh kunnanomppanwanishomun yeug, nanauwinukqueagik, onk woh manunne kah wunnohteae kuppomantamumun ut wame manittooonganit kah sampwesuonganit.
II.5.20.M Jehovah ussetch wussuttumooonk wutche sanukkutchwhutcheg, kah assamonch kodtuppinnitcheh, kah omppinnonch kopshoginosinitcheh.
II.5.21.M Lord omkinnonch wonkohkonitcheh, kah anunumauonch Tauwiesoh kah Sekouisquoh; kah wunumuhkinitch ummay matchetuk. 
II.5.22.M Noonanumomun Jehovah nashpe nukketeahogkonun wutche wame oonenehhuaongash, noh anunumwontog nunnoochumwesuonganononash, noh pohquohwhuttonk nukketeaonganunonash wutch pagwanuonganit, kah noh chetuhquabenukqueog oowomoasue Womoasuonk, kah ukkittumonteanitteae Monanitteaongash. 
II.5.23.M Yeu nuttinne nahtekonan oowomoasuonk God ut nomppoae, kah uppapahtanumukqussuonk nishnoh nuhkon. 
II.5.24.M Attuminitteatuh ut womoneganne Wunnaumonoh God, noh macheme pomantog kuppeantamoe kenootamwanshikqunnanonut. 
II.5.25.M Wunnetooe Wosketomp ukkesanumooonk, 
II.5.26.M {Qut Neen kah Neek noowowussumomun Jehovah.}
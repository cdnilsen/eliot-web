1.1 WEannunne wuttinn8waonk Jehovah en Israelut nashpe Malachi.
1.2 K8womunnumw8, wussin J[e]hovah: qut onch kussimw8 uttoh kuttit wom[ó]sinán? sunnummatta Esau Jakoboh 8weematteup, wussin Jehovah? qut onch n8womonom Jakob.
1.3 Kah nussekeneauomp Esau, kah nummahchumwehteóp 8wadchumash kah wutohtóonk, wutch touohkomukque dragonsog.
1.4 Kah Edom an8wadt, nummatchekhetteamun, qut nukqushkemun, kah n8wekitteamun touishinnee ayeuongash: yeu wussin Jehovah ayeuhteaunit: nag pish wekitteaog, qut nukkepuhteam; pish wuttéhettamuneau, wussissippoiyeum matcheetowonk, kah missinninnúog neh Jehovah musquanumoncheh micheme.
1.5 Kah kuskesukquash pish wunnaumunash, kah pish kussimw8, Jehovah pish misheheau wutch Israelle sussippoiyeuut.
1.6 Wunnaumoniin quttianumau 8shoh, kah wuttinneumuneunk wussontimomuh: neit nen wut8shimuk, uttiyeu nukquttiánumitteáonk? kah sontimáyeon, uttiyeu nukqushitteaonk? Jehovah ayeuhteau[n]it kuttugk8, woi sephausuénuog neg sekeneogig n8w[é]suonk: kah kussimw8, uttoh nuttit nussekeneámu[n]an k8wesuonk?
1.7 Kummagumw8 nishkeneungque petukqunneg ut nut$Altarumut, kah kussimw8, utto[k] kuttit nishkhennunan? an8waog, wuttablum Jehovah mishanánumukquodt.
1.8 Sephauseog pôgkenum8muk, sun mat matchittinn8? kah mag8óg n8chumwesit kah mahchinadt, sun mat matchittinn8?
1.9 Kah yeuyeu k8wehquetumonumw8, nanompassum8k God onk woh kukkitteamonteanumukqun: yeu n$niyeup nashpe kenaau, sun woh k8t8anumuk8, wussin Jehovah ayeuhteaunit?
1.10 Howan noh ut kenugke kenaau, noh kobhog squont wutch monteag? kah matta kenashqunánum8m8 n8teau ut nut-altarumut, wutch monteag; matta kuttápeneauon[ó]mw8 nuttapeneam8 mag8onk ut kenutchegan8óut.
1.11 Newutche waj pashpishont pajeh wayont n8wesuonk pish missi ut kenguke penuwohteaut, kah nishnoh ut ayeuonganit, weetemungquok kah pahke mag8onk: newutche n8wesuonk pish missi ut ken[u]gke penuwohte[o]ut, wussin Jehovah ayeuhteaunit.
1.12 Qut kenishketeauuneau an8waog, wuttablum Jehovah nishketeauun, kah ne meechumm[ú]onk, ne ummeechumum mishanánumukquodt.
1.13 Wonk kuttinn8wómw8, kusseh uttoh an sauunumukquodt: kah kummishamantamuneau wussin Jehovah ayeuhteaunit, kah kuppas8omw8 noh nehnegukáusit, kah n8chumwesit, kah mahchinadt: yeu kuttinne kuppaudtauuneau mag8onk: sun woh yeu nuttapeneamon ut kenutchegan8óut, wussin Jehovah?
1.14 Qut mattanumunach ass8kekodteam8énin, noh wanompaiyeumit ut ufflocksumut, quoshomont kah sephamauont Jehovah ne áneuk: newutche nen mishe ketass8t wussin Jehovah ayeuhteaunit, kah n8wesuonk queihtamweonunkquodt ut kenugke penuwohteaut.
2.1 KAh yeuyeu, woi kenaau sephausuenuog, yeu ann8team8onk wutche kenaau.
2.2 Matta n8tam8óg, kah matta ponam8óg kuttahh8óut, sohsumwáhtinneat n8wesuonk wussin Jehovah ayeuhteaunit: nutann8n matta
2.3 Kusseh, nutánusseh k8skannemuneog, kah nusseáhhan 8[o]e
2.4 Kah pish k8wahteomw8, nutann8[h]amup yeu ann8team8onk en kuhhogkaout, onk woh n8n8waonk weetomuh Levi, wussin Jehovah ayeuhteaunit.
2.5 Pomantam8e kah wunohteae n8n8waonk weetomukup, kah nish nuttinninnumáuonápash, nashpe wabesuonk ne wabesuonsip, kah wabesit ut anaquohtag n8wesuonk.
2.6 Wunnamuhkutée naumatuonk wutt8nit ahtóp, kah machuk matta maskom8unap ut wu[ssi]ss[it]t8nit: n8nohteae kah sampweseáe n8weechógkup, kah qushkéheop m8naoh wutch matcheetunat.
2.7 Newutche sephausuenúe [m]ussissitt8n woh wadchanum wohwohtam8onk, kah nag woh nati[nnea]hwháog wutti[nn]u[matuont] ut wutt8n8wóut: newutche neh wutann8naéneumoh Jehovah ayeuhteaunit.
2.8 Qut kenaau kuppóhchámw8 wutch mayut, m8naog kuttogkussittahsumwa[h]eómw8 naumatuonk, kutánussehteómw8 8n8wáonk Levi, wussin Jehovah ayeuhteaunit.
2.9 Newaj wonk meishinánuméhennóg, kah mattohhentupánumukqussehen8óg ut anaquabhettit wame missinninnuog, neane mo nanawehteau8og nummayash, qut kuteiyáné ussémw8 ut naumatuonganit.
2.10 Sunnummatta wame pasuk 8shw8? sunnummatta God kukkezhik8mun? tohwutch wunass8tue unnéhettéog nishnoh pasuk ayeuuhkonittue weematuh, nishketeauog 8n8waongan8 wut8shinneunk?
2.11 Judah wunass8teám8e ussu, kah nishkeneunkquok ussen ut Israel, kah ut Jerusalem: newutche Judah nishketeau 8neetupanatam8onk Jehovah, ne w[â]montog, kah weetauomau wuttaunoh pen8wohteae manit.
2.12 Jehovah pish tummuswau wosketompuh neh yeu asénutcheh: kuhk8tomwuhteaen, kah kodnetuhtaénin wutch wuttabernaklumut Jakob, kah noh maguk mag8onk en Jehovahut ayeuhteaunit.
2.13 Kah yeu wonk kutusseneau onkhumog wutaltarum Jehovah mussippegwash, mauog, kah mashant8wáog, ne waj matta wonk tapeneaum8g mag8onk, kah matta weekontamwe attum[u]numw8un wutch kenutchegan8óut.
2.14 Qut onch kussimw8, tohwutch? newutche Lord wauwau nashaue ut ken kah k8skenue kummittamwus, nah ayeuhkonittue wánass8mwáe unnéheop: qut onch noh weechayeumukquéan, kah k8n8wae mittamwossis.
2.15 Kah sunnummatta noh ayeuóus pasuk8h? qut onch ahtóou sequttahhamóe nashauanit: kah tohwutch pasuk88it? onk woh natinneham manitt8e wuskannem[:] newutche nunnukqsek kenashauongan8óut, [k]owan wunass8mae unnéheúhkitch 8skeninnue mittamwussissoh.
2.16 Newutche Jehovah um-Manitt8moh Israel n8wau, nussekeneam pogkenittuonk: newutche pasuk unkhum chekeusseonk nashpe wuthogk8unash wussin Jehovah ayeuhteaunit, newutche nunnukqsek kenashauongan8, matta k8[n]assúmuwae usseinnaóut.
2.17 Kussauunnómw8 Jehovah nashpe kukkutt8wongan8oash: qut onch kussimw8 uttoh nuttit sauunn[ó]nan? [a]n8wáog nish$noh pasuk noh matchesit, wunneetou ut anaquabit Jehovah, kah nah wuttapeneauoh, kah uttiyeuoh wussittum8e Manit?
3.1 KUsseh, nutann8n nutann8naéneum kah noh pish quagw[t]oshwehtam [m]ay ash papeyaomp: kah Je[h]ovah noh natinneáwhog teanuk pish petutteau wuttemplumut: noh wunn8w[á]e ann8naénin, noh tapene au[ó]g: kusseh pish wunnamuhkut peyau, wussin Jehovah ayeuhteaunit.
3.2 Qut howan woh kohchittohhóntog kesukodte uppeyauonk? kah howan woh neepauit nogqussit? newutche ogqueneunkqussu sabassumwaénin wunn8t[ó][m]ut kah ogqueneunkqussu wusseapumut fuller.
3.3 Kah noh pish ogquappu sabassumwenuut kah pahk[e]teoe[n]úut, kah noh pish pahkheau wunnaumonuh Levi, kah nah pish wutogque pahkheuh goldut, kah silverut, onk woh mag8og mag8onk en Jehovahut ut sampwes[é]onganit.
3.4 Neit ummag8ongash Judah kah Jerusalem pish tapeneunkquo[t]tash en Jehovah$ut, onatuh n8adt, kah onatuh nukkone kodtum8ut.
3.5 Kah kuppas8sukauónumw8 en wussittum8onganit, kah nukkenupwushae wauwaénu ayeuhkonittue pauwâog, kah ayeuhkonittue mamussuaénuog, kah ayeuhkonittue pann8wáe chadchekéyeuwacheg, kah ayeuhkonittue yeug s[á]nukkutchahwhoncheg noh ann8nit wutche onkquatunk, kah sekousquoh, kah touwiésoh, kah nag quoskenoncheg penuwohteuh wutch wussampwiyeumut, kah nag matta quas[h]égeg wussin Jehovah ayeuhteaunit.
3.6 Newutche nen Jehovah matta nutôhôsue ussu: newaj kenaau wunnaumonuh Jakob matta nukkomweóg
3.7 Wutch ukkesukodtum8óut k8sh8wóog, kutámaémw8 wutch nukkuhk8wonganéhtu, kah matta nash kenanwéhteau8unáoash, qushkek en nuhhogkat, kah nukqushkem en kuhhogkaóut wussin Jehovah ayeuhteaunit: qut kuttinn8wop uttoh woh nuttin qushkenán?
3.8 Sun woh wosketomp mukk8kinau Goduh? qut onch kummamukk8kussumwop: qut kussimw8, ut$toh kuttit mukk8kininnanómus? ut piogque chippágish kah mag8onganit.
3.9 Kummatanumi[tt]eamw8 nashpe matanittuonk, newutche kummámukk8kissumwop, mamusse yeu wutohtimóin.
3.10 Paudtáu8k wame piogque chippagish en maumachiikkomukqut, onk woh meechummú8 ut neekit, kah qutchéhik yeuyeu ne nashpe, wussin Jehovah ayeuhteaunit, matta woshwunnumáuun8og kesukque kenogkanegash, kah sokanumau un8uneau monanetuonk, ne matta wamatti[nn]8g uttoh woh ohtag.
3.11 Kah nutashkom máchippoénin wutche kenaau kah matta pish pagwohtóon ohkée meechummuongash: kah k8weenumwussippog matta pish puttan8 ummeechummuonk ash aunn8táun8gkup, ut ohteakonit, wussin Jehovah ay[é]uhteaunit.
3.12 Kah wame wutohtimóneash pish kuttéhenukk8óog, k8n[á]numitteamw8, newutche kenaau pish tapeneamwe ohke, wussin Jehovah ayeuhteaunit.
3.13 Kukkutt8wongash cheketamweyeu8ash ayeuhkonittue nen, wussin Jehov[a]h: qut onch kussimw8 teagwas m8cheke ayeuhkonittue kuttinninnu[m]un?
3.14 Kussimw8 tahn8cheyeu8 peantamauunat God, kah teagwas k8tahtauunan nanawehteauunat ukkuhquttum8ongash, kah nummaue pomushonanónut ut anaquabit Jehovah ayeuhteaunit?
3.15 Kah yeuyeu nuttéhennómun pittuanum8og wanniitcheg: nux, neg asécheg matcheseonk qunuhquappuog: nux, neg quajheoncheg Godoh pohquohw[hunoog]
3.16 Neit nag quoshoncheg Jehovah, m8[c]hekut ken8nittuog, kah Jehovah kuhkeitam kah wunn8tamun, kah mehquanittue b8k wussukwhosu ut anaquabit, wutche nagoh quoshoncheg Jehovah mehquontamunitcheh 8wesuonk.
3.17 Kah nag pish nuttaihéog wussin Jehovah ayeuhteaunit, ne kesukok wunohtauon nunnom8kouunash, kah nutogque kishpâôog wut8shimau koshpáont nehenwonche wunnaumonuh noh wadtinninnéumuhkunkqutcheh.
3.18 Neit pish kukqushkemw8, kah pish kenunnauánumómw8 ut nashaue sampweusseaen kah matcheetou, nashaue noh wâussumont Goduh, kah noh matta wâussumont.
4.1 NEwutche kusseh, kesukod peyaum8, neit pish ogque chikohtag ovenut, kah wame pahtu[á]numutcheg: nux, kah wame neg matchesecheg, pish séqukkepannegwunnú8og. kah ne kesukok pa[ô]m8uk pish ummahchukkiswoh, wussin Jehovah ayeuhteaunit, matta pish sequnnum8 8wadch[â]buk8, asuh 8tuhqunn8.
4.2 Qut en kenaau quohtamógish n8wesuonk, [s]ampweusseáe wunnaumoniin pish waabu nashpe, neetskehuwaonk ut wunnuppuhwhunit[,] kah pish kussohhamumw8, kah pish kutogque neetimw8 calf[s]u[t] ne ahhut keneepsehettit.
4.3 Kah kenaau pish kuttah tashkuhkauómw8 matchetowog, newutche nag pish tatuppeyeu8og pukkée ut agwe kusseet8ôut ne kesukok yeu pish usséon, wussin Jehovah ayeuhteaunit.
4.4 Mehquontam8k wuttinnaumatuonk Moses nuttinninneum, ne ann8nogkup ut Horeb, wutch wame Israel, nashpe kuhquttum8ongash, kah wussittumongash.
4.5 Kusseh, nutann8n en kuhhogkaóut Elijah quoshodtumwaen, ash papeyómunógkup mohsag kah unkqueneunkquok ukkesukkodt8m Jehovah.
4.6 Kah noh quinnuppinnum wuttahh8oash wut8shinneunk en wunneechan8[o]ut, kah wutahh8 wunneechan8oh, en 8sh8óut, ishkont nuppeam, kah nuttogkodtam ohke nashpe mâtanittuonk.